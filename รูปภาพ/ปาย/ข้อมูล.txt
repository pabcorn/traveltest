ชื่อสถานที่ :ปาย
อำเภอเล็ก ๆ แห่งนี้คือสถานที่ท่องเที่ยวยอดฮิตอันดับต้น ๆ ของเมืองไทย และจากอำเภอเงียบสงบท่ามกลางกำแพงขุนเขาสลับซับซ้อน
และงดงามด้วยผืนนาที่จะเปลี่ยนสีเป็นเขียวชอุ่มในยามฤดูฝน ปายกลายเป็นจุดหมายปลายทางของนักเดินทางทุกเพศวัย
และกลายเป็นเมืองที่คุณสามารถดีไซน์ความเก๋ไก๋และตอบโจทย์ไลฟ์สไตล์ทันสมัยได้ในทุกวินาทีที่เท้าย่ำไป ในดินแดนเล็ก ๆ แห่งนี้ 
น่าชม ถนนคนเดินปาย ตั้งอยู่บนถนนชัยสงครามเป็นแหล่งจับจ่ายของเหล่านักช็อป สินค้าที่มีขายส่วนใหญ่จะเป็นเสื้อยืดที่ระลึกจากปาย 
ผ้าพันคอ ของฝาก และของที่ระลึก อีกทั้งยังมีร้านอาหาร และสถานบันเทิงต่าง ๆ มากมายเรียงรายอยู่บนถนนเส้นนี้ 
จึงทำให้บรรยากาศยามค่ำคืนคึกคักเป็นพิเศษ สะพานประวัติศาสตร์ (ท่าปาย) เป็นสะพานที่น่าสนใจ เนื่องจากในสมัยสงครามโลกครั้งที่ 2 
กองทัพญี่ปุ่นเคยใช้เป็นเส้นทางลำเลียงเสบียงและอาวุธเข้าไปยังพม่า ปัจจุบันนักท่องเที่ยวสามารถเดินขึ้นไปถ่ายรูปเป็นที่ระลึก 
รวมทั้งชมวิวของลำน้ำปายได้ น้ำตกหมอแปง เป็นน้ำตกที่สวยงามและอยู่ห่างจากตัวเมืองเพียงไม่กี่กิโลเมตร อุทยานแห่งชาติห้วยน้ำดัง
 มีจุดชมวิวที่สวยงามที่นักท่องเที่ยวนิยมไปชมทะเลหมอกและชมพระอาทิตย์ขึ้นโป่งน้ำร้อนท่าปาย เป็นบ่อน้ำร้อนธรรมชาติ 
นักท่องเที่ยวสามารถลงแช่ หรือทำกิจกรรมต้มไข่ได้ วัดพระธาตุแม่เย็น ตั้งอยู่บนเขาใกล้หมู่บ้านแม่เย็น มีเจดีย์ที่สวยงาม 
และเป็นจุดชมทิวทัศน์ของเมืองปายได้แบบพานอรามา